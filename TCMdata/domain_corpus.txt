一人因进劳，患失痛身热，满身疼痛，恶食，状似伤寒。
至十二日后诊，右手寸关浮大，重按少力，左脉微弱。
此症虽外感而得，实系平日饥饱失时，劳役过度、元气内仿而致外邪易于凑之耳，不可误用汗下等剂。
且见痰气上升，人事不省。
先以活络丹一丸利其关窍，至晓痰降安睡，明日身凉，遍体疼痛亦减，以六君子汤加白芍、藿香、煨姜。

某。
外感风邪，发热咳嗽，咽喉作痛。
宜祛风清热，兼以化痰。
桔梗一钱生甘草五分冬桑叶一钱蝉衣一钱薄荷一钱连翘二钱杏仁三钱象贝三钱云苓二钱鲜竹叶三十张

某。
外感风邪，发热恶寒，头痛脉浮，舌白。
治宜疏解。
荆芥一钱光杏仁三钱豆豉三钱香附二钱桑叶二钱苏梗三钱大力子三钱前胡一钱赤芍二钱新会皮一钱佛手八分

某。
时温感冒，著于太阳阳明，遂头身皆痛，恶寒发热，口燥作恶，无汗，脉来缓浑，邪滞交阻。
拟解肌疏邪，冀透汗为幸。
豆卷五钱薄荷一钱葛根二钱枳壳一钱焦白术二钱荆芥一钱秦艽一钱半法半夏二钱藿香二钱酒芩一钱抑青丸六分茅根四钱竹茹一钱半

某。
感冒暑邪，寒热日作，胸闷头痛，脉来濡数。
拟用疏解。
豆卷四钱神曲三钱荆芥穗一钱藿梗一钱苏梗一钱生草五分枳壳一钱新会皮一钱赤茯苓二钱蔻仁五分川朴一钱法夏一钱谷芽三钱青荷叶一角

长公次德先生偶因陪客坐凉，遂感冒，又饮冷，致表里俱病。
失痛发热，烦躁难眠，腹痛泻利不止。
诸人以力漏底，伤寒治。
司农公急告假闭门，为公郎调治，延余诊视。
诊得左手人迎脉浮紧，比真外感重也，右手气口脉沉滑兼迟，胃脉亦迟滑。
余曰：此外感虽重，一汗即解；内伤冷物停滞，消导可安，非真漏底侯也。
急宜解表，以霍香、香薷为君；紫苏、陈皮为臣；桔硬、厚朴力佐；川芎、干葛、葱白为使。
水二碗，煎一碗。
热服取汗，头痛止，身热除，烦躁顿安，诊脉人迎大平矣，腹尚泻利未止。
余曰：虽泻利，不宜用止药，其法当在疏之。
法有通则不痛之说，一大通则泻利即止，痛亦当愈。
法用滑石二钱，山楂三钱，霍香一钱，青皮一钱，厚朴一钱，炒姜五分，灯芯十根。
水二杯，煎八分温服。
顷间滞气大下，强半是西瓜也，痛泻随止。
公喜其神效。
余曰：此标症也，来速去速。
若作真漏底，不但愈迟，恐更生变症矣。